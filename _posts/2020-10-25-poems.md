---
title: 一瞬追忆
tags: literature
show_edit_on_github: false
modify_date: 2021-08-31
---
一些诗，但不一定为我所写

<!--more-->

***沁园春 · 咏雪**

一夜风紧，乍寒还暖，白雪尚飘。卷漫天云絮，遍野飞鸿；青竹琼枝，枯木锦袍。乱银碎玉，漫山皆白，百花齐放竞称豪。何足惧，可闲庭信步，雪打风号。

琼装玉砌青霄，莫不如清都山水高。忆迁客骚人，千古风流；横槊赋诗，武略文韬。九天揽月，五洋捉鳖，书生意气胜天骄。再启航，誓不负年少，独领风骚。

*戊戌年十月十七*

***再赠友人**

往事成过客，不觉已腊八。

霜冷雾不尽，云破日应斜。

闲情好书画，逸趣斗棋茶。

若许乘月游，把酒醉梅花。

*戊戌年腊八*

***春意**

初洒雨润洗苍苔，报春雷隐上高台。

雨歇天明忽又雪，疑是庭木唤花来。

*己亥年二月廿四*

***望月**

漏断清辉映寒窗，掩卷思归满地霜。

月既天中笼薄雾，雾集云下凝华光。

且吟经史穷潘陆，却把寸管梦江郎。

吴刚钝斧应就砺，何日折桂冠玉堂。

*己亥年三月望*

***立夏**

蝶飞鸟啼窗已白，风清云卷日初开。莺逐碧柳欲共语，柳逗黄莺意徘徊。

忙赋花落赠君子，闲看云起上高台。愿将丹心付此去，换却长风破浪来。

*己亥年四月初二*

***诉衷情 · 月夜**

明月皎皎出云端，星隐夜阑珊。两载玉盘遥望，云起一天山。

积水明，影团团，映窗寒。都上心头，今古往事，离合悲欢。

*己亥年四月既望*

***天末惊雷乍起**

云里见君破天开，风挟骤雨卷将来。

我愿共君逐光去，纵横乾坤畅胸怀。

*己亥年四月廿六*

***青玉案 · 端午**

翠微千寻槐花路，菖蒲香，艾草盛。桃枝青青迎端午。莘莘学子，奋笔追梦，无惧寒窗苦。

世上今逢万里潮，弄潮俊才无穷数。屈子须惊势如虎。千古江山，英雄何觅，中华复兴处。

*己亥年端午*

***夜雨**

万籁俱寂近三更，落魄孤影伴昏灯。沉云骤起门掩暮，微雨欲凉帘卷风。

千骑奔涌地维动，万矢齐发天柱崩。平生何惧风共雨，图南至上似鲲鹏。

*己亥年六月初五*

***赠与三友人**

语本心源生，韵和诗自成。

立言当立志，开元有遗风。

*己亥年七月廿五*

***小重山 · 秋云**

秋云重重重几重？仰首望波涛，见飞鸿。残阳血色冷青松。忆往昔，山河几峥嵘。

羽化夕照中。霓衣兮风马，入苍穹。风云起处尽英雄。缨在手，九天缚苍龙。

*己亥年九月十二*

***初雪**

自别数月尽，重逢心复怡。风疾舞碧幕，花飞没湿泥。

但惊君气壮，愈惭吾神疲。明岁若相见，或恐一沾衣。

*己亥年十月十八*

***入夜惊雷大作**

穹破灵蛇怒，雪罢天公嗔。擂鼓壮士胆，流光砺我神。

碧泉抱罗袖，黑云著我身。倾之玉斗尽，赠饮天下人。

*己亥年十月十八*

**急雨**

昨夜繁花初绽，今朝骤雨晚来，折枝莫道花含冤，泛漪难言水凝愁。登楼望云开。

曾看人群熙攘，现观鸥鸟俱绝，潦草那得书带苦，深浅怎知墨藏艰。扬帆等风来。

*庚子年四月*

***虞美人 · 寻桂**

早岁寻桂衾枕上，如水青纱帐。而今寻桂墨云间，风雨凄凄，关山立满天。

堪笑吴刚力不济，钝斧应就砺。明朝折桂映红霞，回首却望，芳草在天涯。

*庚子年八月望*

***卜算子 · 霜降**

金光入高林，碧幕晴如洗。却有落木飘两行，惊觉已满地。

蝉鸣雁叫时，历历犹能忆。岁月匆匆总无情，又惊霜降矣。

*庚子年九月初七*

**清明**

时雨落如珠，绿漫江流莺似舞，山下却荒芜。

灯火明如昼，赤映香炉烟若梦，孤冢仍寥落。

***秋声**

泠泠细泉溅兰灯，萧萧枯叶鸣寒风。

偷闲听得人语杳，独赋秋声一醉翁。

*庚子年九月晦*

**冬日**

锦官难见日，蜀犬吠朝霞。

夜来疾风起，自觉衾枕凉。

星垂李公郡，月落丞相乡。

不知旧时巷，何时初见霜。

*庚子年十月初四*

***咏枫**

十月秋未尽，朱叶如画中。

初辉一树锦，明霞满枝红。

被霜依沃土，盛装度寒冬。

云稀天地阔，岿然笑恶龙。

*庚子年十月初六*

***又作初雪**

小雪逢初雪，淋淋复霏霏。

寒风残叶赤，细鳞满天飞。

去岁忙亦乐，他乡喜又悲。

苍茫天地色，回望楼更危。

*庚子年十月初八*

***蝶恋花**

漠漠轻雪窗前落。凉风扫地，犹见花色饱。独擎淡香枝头抱，霜色映紅红稍杳。

可怜入冬无芳草。一任无情，花容空自好。逢人若似开口笑，云海苍茫暮色渺。

*庚子年十月十九*

***冬至赠二友**

秦岭绵绵横青天，蜀道盘盘绝人烟。

岁月蹉跎今冬至，相聚相别已三年。

*庚子年冬月初七*

**冬至答友人赠诗**

旧觉思故里，无缘儿女情。

今泊千里外，方知游子意。

三岁聚又离，顷之奔东西。

长安途虽远，引诗以传情。

*庚子年冬月初七*

**雪夜年关小感**

寒云夜雪年关近，情逢佳节分外浓。

斜阳照水茜胜暮，玉蝶枝头一点红。

锦官难见北国景，蜀人不识朔月风。

幸而合坐红泥暖，共话归雁忆清秋。

*庚子年腊月十三*

***雪晴**

未知夜来雪，窗白却称奇。

宅边千树锦，云外一声鸡。

曙色吐金缕，朝日披红衣。

华光满华夏，明明心自怡。

*庚子年腊月既望*

**立春**

夜半细银落，万籁杳无声。

岁月总无情，又至春归处。

*庚子年腊月廿二*

**除夕**

薄暮散尽明月起，爆竹声中又一夕。

星罗照雪岁更替，冬去春来晦亦明。

*庚子年腊月三十*

**新春致辞**

岁末今至 敬颂冬归 新年伊始 共祝春祺

愿诸位 

心之所想 俱付为真 愿之所及 皆诸于实

喜乐盈门 欢声满堂 形体康健 年岁无忧

*庚子年腊月三十*

***闲趣（其一）**

闲来徐步田陇旁，万千杨柳伴斜阳。

微风拂来故园气，知是新翻泥土香。

*辛丑年二月初九*

***闲趣（其二）**

嘤嘤好鸟唤新晴，佳树曲径引我行。

繁柯横蔽不见日，翠荫沉沉但觉瞑。

*辛丑年三月十八*

***喜观天和飞天**

光焰冲天起，雄躯刺阊阖。

口令镇星汉，掌声倒山河。

鹏羽终得振，浮云不可遮。

逍遥御六气，寰宇共长歌。

*辛丑年三月十八*

***惊闻王元院士逝世**

仰君大名已数载，感君成绩举世称。

惊闻鲲鹏瞑慧目，忍看夜雨作悲声。

百年明珠凝汗水，千言文典说征程。

久居茅庐苦奋笔，求索漫漫伴昏灯。

*辛丑年四月朏*

***黄昏即景**

黑云蔽天风卷地，疏雨入户帘打墙。

未及湿却扶寸土，恰得洒满万仞光。

堪笑雷雨空怼怒，且看虹霞致和祥。

连绵秦岭横天际，差互群峰弄云霜。

*辛丑年四月初八*

***诉衷情追思**

地动云浓赤县天，英雄已化仙。万里长空垂泪，泪打棕榈间。

公犹在，轩窗前，仰慈颜。探身窗外，但有雨珠，和泪连连。

*辛丑年四月十一*

***高考日赠高中故友**

火气滚滚如置汤，去岁形状热中肠。

流年去兮今亡矣，空有绿影荡棂窗。

*辛丑年四月廿七*

***苦盼**

每日穿百眼，苦盼心若摧。

有望云将破，无端事总非。

九折盘青岭，一朝镀金辉。

鸿蒙开元后，中华必有为。

*辛丑年六月廿八*

***夜雷雨**

昨夜雷神怒，临空显灵威。

呼风天地动，斥雨山海摧。

信步双足懒，凭轩十指垂。

暂却百忙事，漫看漫天雷。

*辛丑年七月初三*

***七日游**

渐入深山里，盘盘若青泥。

翠微抚雾秀，冷水咽石奇。

求成三径矮，种得五柳齐。

莫辞长独立，灵雅心自怡。

*辛丑年七月廿三*

***辛丑初雪**

乘夜瑞雪到，飞花几千般。

锐风轻侵骨，轩窗难抵寒。

昨夜冬先至，今朝雪犹残。

一岁又将尽，碌碌心下惭。

*辛丑年十月初三*
